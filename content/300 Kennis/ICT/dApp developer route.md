---
title: ðŸ‘¨ðŸ¾â€ðŸ« dApp Dev Roadmap
description: beschrijving
aliases: 
tags:
  - aanbevolen
draft: false
date: 2024-05-24
---
Dit is een roadmap in het worden van een #Blockchain developer anno 2024. 

Dit is wat we gaan leren:
- Waar liggen de kansen.
- Welke vaardigheden we moeten hebben.
- Hoe je die stapsgewijs kan vergaren.

## Waarom de Blockchain gebruiken?
Ja, Randy! Waarom willen we dit eigenlijk? Het internet en diens systemen werken toch al (soort van). Waarom willen we al deze extra ðŸ’© implementeren? 
### Het lingo woord.
De Blockchain is inherent ge-(komt ie)-decentraliseert. De systemen die we nu hebben zijn gecentraliseerd en dat heeft diens kwetsbaarheden. Denk aan al die monoliths aan systemen die nu bestaan (waar nu nog steeds aan wordt gewerkt). Het voorspelt niets goeds als die gigantische Jenga torens het (even) niet doen. Dus willen we liever ge-(zucht)-decentraliseerde systemen.

Een analogie die we hiervoor kunnen gebruiken is de ðŸ¥šðŸ§º.

We hebben nu al onze eieren in 1 mand. Dus als er iets naars gebeurt (en het zal gebeuren) is de impact = (risico x kans) substantieel. Dit noemen fenomeen noemen we in de Computer Science een Single Point of Failure (SPOF).

![[Single_Point_of_Failure.png| 500]]

Wat als we meerdere mandjes hebben met slechts een paar eieren. Dan wordt de impact van ongelukkige omstandigheden ingeperkt. Wat we op onze beurt in Computer Science redundantie noemen.

Dus in het kort:
Alleen jij piept als jouw pinpas het niet doet door een barst in jouw NFC chip. Er piepen **heel wat** mensen als er een nationale pin storing is.

### Censuurbestendig
Wat wordt geplaatst op het internet blijft op het internet. Maar nu nog erger. Omdat er meerdere partijen zijn die systemen mogen onderhouden, lukt het 1 partij niet zo snel meer om iets aan ongevraagd aan te passen.

Pas als elke partij het eens is met een verandering (mutatie) wordt die geconformeerd en getoond op het systeem.

### Etc
De Blockchain is erg transparant, iedereen kan letterlijk elke verandering terugzoeken en volgen als ze dat zouden willen. Je hebt ook amper tussenpersonen nodig om dingen gedaan te krijgen. Je interacteert direct met systemen die worden onderhouden door relatief kleinere partijen.
## Waar liggen de kansen in 2024
Blockchain technologie is enorm aan het groeien, wat betekent dat er enorm veel **vraag** is. Echter is er veel vraag naar ontwikkelaars waar door de kansen gunstig liggen voor men die deze functie willen bekleden. Dit zorgt ervoor dat je beter wordt gecompenseerd.

Dit is een gebied dat nog volwassen moet worden dus kan je samen met de community meegroeien in deze stroom van kennis en handelen. Het is fully remote, dus je bent niet gebonden aan een locatie.

Je kan freelancen en werken met interessante (boeiende) technologische ontwikkelingen.
## Welke vaardigheden moet je hebben.
Zoals je dus kan raden zijn er wat laaghangende stukken fruit hier. Maar als je 0 inspiratie hebt zijn hier wat use cases.
### DeFi
Dit is iets waar men het bekendst mee is. #DeFi is het kunstje van het maken van eigen (stable)coins, tokens of het verplaatsen, bewaren en uitlenen van genoemde valuta. 

Hier ontwikkel je de mogelijkheden om dat te doen. Maar dat is niet het enige. Bij extensie leer je hier hoe je bestaande financiÃ«le systemen moet namaken, maar dan gewoon in de Blockchain. 

Dit is een onderwerp dat *key* gaat zijn voor de overgang van web 2.0 naar web 3.0 bijvoorbeeld.
### NFTs (Non Fungible Tokens)
Meeste mensen denken aan plaatjes die je bewaart als een collectable voor het maken van winst later. Maar dat is niet waar de #NFT echt voor is.

> NFT wordt/is het gehandhaafd *digitale* eigendomsrecht.

Het toont aan dat jij de eigenaar bent van een digitaal goed. Lolbroeken gaan dan het klassieke ctrl+C en ctrl+V uithalen en zeggen: "kIjK iK hEB heT nU oOkðŸ¥´ðŸ¤ª!"

>[!faq] Eigenaar en Bezitter
>Maar in het recht maken wij onderscheid tussen **eigenaar** en **bezitter**. 
>Juridisch gezien is de **bezitter** diegene die een zaak of goed voor zichzelf houdt. De *houder* is diegene die een zaak of goed voor een ander houdt. 
>De **eigenaar** is diegene die het rechtmatige **eigendom** over een zaak of goed heeft.

Dit recht moet bestaan om constructies zoals leasen, huren, transacties, erfen en dergelijke mogelijk te maken. Want je mag meer of minder met een goed afhankelijk van welke juridische rol je bekleedt. De eigenaar mag het meest, daarna de bezitter en de houder heeft het minste recht.

Dus lolbroek is slechts een **houder** in deze scenario en heeft amper rechten met dit goed.

Nu doen we het "collectibles" zoals plaatjes, maar de echte use cases zijn het registreren van certificaten, aktes, intellectuele eigendomsrecht. Je kan dan deze stukken eigendommen dan ook nog fractioneren, waardoor meer mensen eigenaar kunnen zijn van een goed.

### Web 3.0
**Web 1.0** -- was het lezen van statische documenten op een browser. Je ging dan van URL naar URL om te lezen wat men vond van aardbeien ofzo (weet ik veel, ik speelde waarschijnlijk solitaire spider of pinball toen). Maar verder had je niet echt een andere functionaliteit op het web. 

De grap was dat het web erg trustbased was. Dus systemen voor anonimiteit en privacy waren niet geÃ¯mplementeerd. Logisch want het infrastructuur was er nog niet voor aangelegd om over heel de wereld connecties te maken. Dus kreeg je waarschijnlijk diepgaande kennis over aardbeien van je buurman of campusgenoot.

**Web 2.0** -- is het web dat we nu hebben. Nu zijn vele websites dynamisch en kan je ermee interacteren. Maar is het ook meer afgesloten. Maar je zit zelf vaak genoeg op het internet dus hoef je niet te vertellen hoe het nu is.

**Web 3.0** -- Je hebt dan te maken met gedecentraliseerde services. Je hebt geen toestemming nodig om dingen voor elkaar te krijgen. Zolang je een deel van de infrastructuur bezit, in de vorm van een token, kan je overal bij. 

Het leuke van die services is dat **iedereen** de eigenaar kan zijn van zo'n service.

> [!tldr] Dus in het kort:
> - Web 1.0 is **Read**
> - Web 2.0 is **Read & Write.**
> - Web 3.0 is **Read, Write & *Own***

### Gaming
De voorloper van dit was de CS:GO skins economie. Denk dit maar dan in de Blockchain.

### AI
AI komt m'n neus uit, maar ja het kan ook hier. (ik ga het ook niet uitleggen het is te voordehandliggend.)

### DEPIN (DEcentralized Physical INfrastructure)
Denk aan AWS en Azure-Cloud maar dan gedecentraliseerd. Net als hoe men vroeg werden beloond om nodes te onderhouden. Kan men worden beloond om een deel van hun infrastructuur te delen aan anderen.

## Wat zijn Smart Contracts
#SmartContracts zijn applicaties die draaien op de Blockchain. Hier zit de bulk van al het werk dat moet worden verricht als een ontwikkelaar. Hier bouw je vrijheden en/of restricties, de daadwerkelijke interacties, voor de gebruiker op de Blockchain. 

Deze Smart Contracts zijn transparant in wat ze doen en kunnen ook interacteren met andere Smart Contracts. Alles wat ik eerder heb genoemd in deze blog wordt allemaal aangedreven door Smart Contracts.

tldr: Een set aan mogelijke interacties voor een gebruiker op de Blockchain in een applicatie is een Smart Contract.

## Wat is een Blockchain Developer
Er zijn 2 smaken Blockchain Developer:
1. #CoreDeveloper (infrastructuur)  -- Bouwen de infrastructuur denk dan aan nodes, clients en low-level architectuur. 
2. #ApplicationDeveloper -- Bouwen de gebruikers gerelateerde applicaties. Vaak doormiddel van een website gekoppeld aan de Blockchain.

### Wat raad ik aan
Core Development is niche en lastig om in te duiken voor beginners (het heeft raakvlakken met mijn huidige functie als integratiespecialist). Je gaat tegen specifieke problemen aan lopen en er zullen weinig mensen zijn die je kunnen helpen.

Appdevs daarentegen zijn is niet zo lastig voor nieuwe ontwikkelaars want het lijkt al een beetje op wat de huidige applicatie ontwikkelaar aan het doen is. Dus mocht je tegen iets aan lopen is het **minder** specifiek en kunnen **meerdere** mensen je helpen.

Wat ik persoonlijk denk is dat het handiger is om van #AppDev naar #CoreDev te gaan als je echt graag een Coredev wil zijn. Want zodra er genoeg Appdevs zijn worden die vervangbaar en blijf je Coredevs nodig hebben. Maar dat is logisch.

### dApp 3 lagen structuur
De rabbithole gaat wat dieper, want als Appdev werk je aan meerdere lagen:
- Smart Contracts -- Waar je de interacties bouwt op de Blockchain-laag.
- Frontend  -- Waar je de interacties bouwt op de User Interface.
- Backend -- Databases en Blockchain wordt hier aan elkaar geknoopt.

#### Praktisch voorbeeld
Kijk naar [Uniswap](https://app.uniswap.org) als je naar een van de meest populaire dApp ter wereld wilt zien.
Uniswap is een digitale beurs op de Blockchain. Zo'n DEX (Digital Exchange) is niet iets onbekends voor ons. Maar op Uniswap kan dat met slechts deze pagina. 

Deze hele "voorkant" dat je ziet is de frontend van de dApp en is gemaakt met een html/css/Javascript. Meestal wordt het gemaakt met Javascript Framework en meestal is dat [React](https://react.dev).

Onder de kap zitten er allemaal Smart Contracts die de transacties mogelijk maken met liquidity pools (andermans geldt dat de transactie mogelijk maakt tot het geld van jou er komt). Voor de mensen die nieuwsgierig zijn kan je met [etherscan.io](https://etherscan.io/token/0x1f9840a85d5af5bf1d1762f925bdaddc4201f984#code) zien met wat voor (smart)contracten Uniswap werkt.

Deze contracten worden weergegeven met programmeertaal genaamd: [Solidity](https://soliditylang.org)
De programmeertaal die de smart contracts regelt op EVM's (we hebben het nog steeds over de Blockchain, maak je niet druk).

### Conventies
Als je met heel wat mensen werkt aan een project heb je te maken met gezamenlijke afspraken. Denk aan de [RFC](https://www.ietf.org/process/rfcs/) van de Internet Engineering Task Force. Voor hoe omgaan met verschillende protocollen.  Hetzelfde geldt voor het ontwikkelen van dApp's. Een goed voorbeeld hiervan is de [ERC721](https://erc721.org). (dit is voor NFT's)

Dit zorgt ervoor dat alles wat we maken met elkaar kan aansluiten.

## Welke programmeertalen kan ik gebruiken?
De meest voorkomende programmeertalen zijn Rust, C, C++, Solidity, Javascript, Python. Ze worden vaak in combinatie met elkaar gebruikt om een dApp te maken. Dit is gaat om de "the right tool for the right job"-gedachtegoed.

Stel je bent een CoreDev dan gebruik je voornamelijk C of C++ (Rust en Python hebben hier ook usecases) icm Solidity. Omdat je bouwt aan de infrastructuur heb je vaker uniekere oplossingen nodig en die kan je alleen maar ontwikkelen met de moeder van alle programmeertalen, C.

Een AppDev, gebruikt men meestal Javascript en/of Rust met Solidity. Omdat je te maken hebt met het web en diens gebruikers kom je altijd uit op Javascript. Voornamelijk Javascript Frameworks met Solidity als de backend naar de Blockchain.

Maar als je het mij vraagt? kom je al heel ver met Javascript en Solidity.

### Hardhat (Framework)
[Hardhat](https://hardhat.org) is een Smart Contract development framework. Dit framework helpt je met het creÃ«ren, debuggen en testen van je Smart Contracts. Dit doet het allemaal lokaal. Als je daar meer over wilt weten klik op de link en lees je in.

### Remix (Browser IDE)
Doet wat Hardhat doet maar dan in je browser. Dit gebruikt men om wat te testen of om ideeÃ«n te showcasen aan anderen. Het is IDE in de browser en perfect als je zelf geen opslagruimte hebt of het simpelweg niet wil gebruiken voor de miljoenste test(D)app. 

Maar mocht je meer willen weten, hetzelfde [riedeltje](https://remix.ethereum.org/#lang=en&optimize=false&runs=200&evmVersion=null&version=soljson-v0.8.25+commit.b61c2a91.js)

### Ethers (lib......rary)
[Ethers](https://docs.ethers.org/v6/) is een compacte (claimen zij dan) bibliotheek aan gebruiksaanwijzingen voor het interacteren met de #Ethereum Blockchain en diens ecosysteem.

### MetaMask 
[MetaMask](https://metamask.io) verbindt jouw browser aan de Blockchain. Het fungeert ook als jouw e-portemonnee. Dus als je dApps wil ontwikkelen moet je begrijpen hoe mensen hier mee omgaan en hoe dit werkt.

### Nodejs (Runtime Environment) en Reactjs (Web Framework)
Javascript leeft op het web maar als je ervoor wilt ontwikkelen heb je het op jouw computer nodig. Daarvoor hebben we Node.js, dit zorgt ervoor dat je de nodige programmatuur hebt om ***lokaal*** te kunnen ontwikkelen aan projecten die Javascript nodig hebben. 

Zonder Node.js geen React.js en dat is een Web Framework dat heb ik al benoemd dus zal het volgende zeggen. Er zijn heel veel Javascript Frameworks en het is heel makkelijk om verdwaalt te raken in deze opties. Iedereen heeft een mening over welke je zou moeten gebruiken. Maar als je met zoveel mogelijk hulp wil werken aan projecten, is React de overduidelijke winnaar (helaas). 

Svelte en Vue kan je in je vrije tijd gebruiken voor hobby projecten. Maar als je poen wil verdienen gebruik je React. Ook al zijn Svelte en Vue veel leuker.

## Even Concreet
Dus stel we beginnen vanaf het absolute begin, hoe zouden we dit moeten aanpakken.

### Voordat we stappen maken. 
Gebruik bestaande Blockchain Applicaties, kom erachter hoe het is om een gebruiker te zijn. De beste oplossingen komen uit het krabben van je eigen jeuken (scratching your own itch). Maar je kan dan ook zien wat heel gebruikelijk is voor een gebruiker in die omgeving. Wat het makkelijker maakt om user stories te bedenken.

Dus koop wat Crypto of NFTs en ga los.
#### Als allerlaatste
**Je leert door te doen.** -- Hetzelfde geldt voor programmeertalen. Het beste is om zelf apps te maken om erachter te komen wat je wel of niet kan. 

Zodra je ergens niet in uit komt moet je het kunnen opzoeken of vragen aan mensen die meer kennis hebben. Maar voordat je dit kan moet je jouw vraag kunnen formuleren. Maar om het te kunnen formuleren moet je begrijpen waar je mee bezig bent. 

Wat je opvalt is dat deze cyclus je alleen maar beter kan maken. Dus omarm het onbekende en ga ervoor.

### Stap 1: Bouw een dApp met een gids
Bouw een dApp met behulp van een gids. De beste manier om dat te doen is YouTube tutorials te volgen. Je doet dan gewoon precies wat diegene doet en internaliseert waarom er dingen moeten gebeuren in het proces.

Ik raad het je ook aan om notities te maken en het op te zoeken wanneer je termen niet helemaal begrijpt. Dit gaat je in de toekomst helpen.

### Stap 2: Bouw aan een dApp zonder gids
Bouw een dApp zonder de hulp van een gids. Bedenk wat je zou willen hebben op de Blockchain en probeer zo dicht mogelijk te komen bij dat resultaat. 

Wat ook kan is het toevoegen van een functionaliteit aan een dApp die je al hebt gemaakt die er nog niet is. Hiermee kan je geleidelijk schalen in complexiteit en moeilijkheidsgraad.

### Stap 3: Bouw jouw eigen dApp
Bouw jouw eigen dApp, *from scratch*. Maak je niet druk, nu heb je genoeg concepten geleerd om andere dApp's te kunnen reverse-engineeren. Dus nu wordt het een kwestie van creativiteit.

Bouw deze dApp wel in het openbaar. Zodra je een MVP (minimal-viable-product) hebt, deploy het op een [testnet](https://testnets.opensea.io) (want dat is gratis). Laat je vrienden of anderen het gebruiken in ruil voor wat feedback. Verbeter je tool op basis van de feedback dat je ontvangt, totdat je tevreden met het resultaat.

### Stap 4: Portfolio
Gooi al jouw projecten op een portfolio website die je ook hebt gemaakt. Dit wordt jouw digitale visitekaart en CV. Het mailen van CV + motivatie is niet echt van deze tijd meer. Laat jouw daden voor je spreken. *Show, don't tell.*

Bonus tip: 
Maak een video waarbij jij jouw dApp showcased. Laat een beetje van jezelf zien, je werkt nog altijd met andere mensen.

## Dus, wat nu.
Nu is het tijd om te solliciteren, word je aangenomen? Goed. Zo niet? ook goed! Want dan kan je gelijk de feedback verwerken die je hebt gekregen. Daar word je alleen maar beter van.

Je kan de vacatures vinden door keywords te gebruiken zoals:
- Blockchain developer
- Solidity developer
- Blockchain engineer

Prefixen van "Junior" op al deze keywords helpt enorm.

Wat je ook zou kunnen overwegen is het meedoen aan [hackathons](https://ethglobal.com) . Zo leer je de community ook kennen en val je op voor werkgevers. Bedrijven sturen daar een scout voor hun onderneming dus dan kan je opvallen daar en aan een baan komen.

[LinkedIn](https://www.linkedin.com/in/randyofosu/) is corny maar legit, dus gebruik het.

## Tot slot
Maak gebruik van alles in jouw assortiment en je komt altijd uit op de best case scenario. Onthoudt je werkt eerst voor ervaring, niet voor geld. Nadat je ervaring hebt opgebouwd kan je waarde leveren en naar jouw waarde worden betaald.

Mocht je nog vragen hebben, weet je me te vinden.
